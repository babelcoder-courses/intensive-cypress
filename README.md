**Automation Testing** เป็นเทคนิคที่ช่วยให้เราสามารถเขียนสคริปต์เพื่อทดสอบระบบได้
หากคุณต้องการเขียนโค้ดเพื่อทดสอบ UI บนเว็บ **Cypress** ถือเป็นหนึ่งตัวเลือกยอดนิยมในปัจจุบัน

**Cypress** ถือเป็นเครื่องมือสำหรับการทดสอบเว็บแบบ **Automated Testing** เพียงแค่คุณสามารถเขียนภาษา JavaScript ได้
การสร้างสคริปต์สำหรับทดสอบโปรแกรมก็ไม่ใช่เรื่องยากอีกต่อไป

**Cypress** มาพร้อมกับส่วนประสานการใช้งานที่เรียกว่า **Cypress Test Runner** ที่ถูกออกแบบมาให้ Tester ใช้งานได้โดยง่าย
ไม่ว่าจะเป็นการเลือกสคริปต์หรือเว็บเบราว์เซอร์ (Chrome, Firefox, Edge และ Electron) ที่ต้องการทดสอบ การแสดงผล **Command Log**
ที่บ่งชี้ว่าสคริปต์ของเราทำขั้นตอนอะไรไปบ้างระหว่างทดสอบโปรแกรม นอกจากนี้การแก้ไขสคริปต์ใด ๆ
จะถูกโหลดเพื่อทดสอบใหม่โดยอัตโนมัติโดยที่เราไม่ต้องปิดเพื่อเปิดโปรแกรมใหม่อีกครั้ง

เพื่อให้สคริปต์ของเรามีคุณภาพมากขึ้นคอร์สนี้จะสอนการใช้งาน Cypress ด้วยภาษา **TypeScript** อันเป็นภาษาต่อยอดจาก JavaScript
ภาพในคอร์สจะมีบทเรียนพิเศษที่สอนการใช้งานภาษา TypeScript สำหรับ Cypress โดยเฉพาะ เพียงแค่ผู้เรียนมีพื้นฐานในภาษา JavaScript
ก็สามารถต่อยอดด้วยการเขียน TypeScript กับ Cypress ในคอร์สเรียนนี้ได้

เพื่อให้การใช้งาน Cypress เป็นไปอย่างราบรื่น คอร์สนี้จะปูพื้นฐานการใช้งานไลบรารี่ที่สำคัญต่อการใช้งาน Cypress
ได้แก่ **Mocha**, **Chai**, **jQuery** และ **Lodash** รวมไปถึงการใช้งานคำสั่งต่าง ๆ เพื่อเข้าถึงแต่ละอีลีเมนต์บนหน้าเว็บ
และการตรวจสอบข้อมูลของแต่ละอีลีเมนต์ด้วย Cypress

นอกเหนือจากเรื่องพื้นฐานการใช้งาน Cypress แล้ว คอร์สนี้ยังกล่าวถึงการใช้งาน Cypress คู่กับเว็บที่มีการเชื่อมต่อ **RESTful API**
เพื่อนำข้อมูลจากเว็บเซอร์วิสนั้น ๆ มาแสดงผล ในคอร์สนี้ผู้เรียนจะได้เรียนรู้หลักการจำลองข้อมูลเพื่อใช้สำหรับการทดสอบโปรแกรมผ่านหลักการของ
**intercept API**, **Fixtures **และ **Mock Data** รวมถึงการสร้างคำสั่งใหม่บน Cypress เพื่อให้เกิดความสะดวกในการใช้งาน เป็นต้น

**การทำงานกับฟอร์ม** เป็นอีกหนึ่งหัวข้อสำคัญ เราจะได้เรียนรู้วิธีการกรอกข้อมูลในช่อง input และการทำงานกับอีลีเมนต์อื่น ๆ บนหน้าเพจเช่น select และ radio button
การตรวจสอบข้อมูลในฟอร์มภายหลังการ submit การทดสอบการ validate ข้อมูลในฟอร์ม การอัพโหลดไฟล์ในฟอร์ม รวมถึงการจัดการข้อมูลในฟอร์มแบบ **FormData** เป็นต้น

อีกหนึ่งหัวข้อสำคัญคือเรื่องของ **Authentication** และ **Authorization** ผู้เรียนจะได้เรียนรู้การใช้งาน Cypress
เพื่อทดสอบการสมัครสมาชิก การเข้าสู่ระบบ และการออกจากระบบ ซึ่งเป็นส่วนการทำงานของ Authentication
ภายหลังที่ผู้ใช้งานสามารถเข้าสู่ระบบได้แล้วเรายังต้องมีการตรวจสอบสิทธิ์ว่าผู้ใช้งานนั้น ๆ มีสิทธิ์ในการเข้าถึงหน้าเพจนั้น ๆ หรือไม่ นี่คือกระบวนการของ Authorization
ในคอร์สนี้ผู้เรียนจะได้เรียนรู้การจัดการสิทธิ์ของผู้ใช้งานตามบทบาท (Role) ตามหลักการของ **RBAC** เช่น เฉพาะผู้ใช้งานที่มี Role เป็น Admin และ Editor
ที่สามารถเข้าถึงหน้า Admin UI ได้ เป็นต้น

คอร์สนี้ผู้เรียนจะได้ทราบประเภทต่าง ๆ ของการทดสอบโปรแกรม เช่น การทดสอบโปรแกรมแบบ Unit, Integration และ E2E
เนื้อหาช่วงหลังของคอร์สผู้เรียนจะได้ทราบถึงการทดสอบคอมโพแนนท์ที่ถูกพัฒนาด้วย [**React**](https://www.babelcoder.com/courses/react-fundamentals)
ผ่านหลักการของ **Component Testing** บน Cypress ด้วยการใช้ **Cypress Testing Library**
อันเป็นเครื่องมือยอดนิยมสำหรับการทดสอบเว็บด้วย Cypress

ไม่ใช่เฉพาะ syntax ของการใช้งาน Cypress ที่ผู้เรียนจะได้รับจากคอร์สนี้ หากแต่รวมถึงหลักการและแบบปฏิบัติอันดีในการทดสอบระบบ
ในบทเรียนสุดท้ายเราได้รวบรวมคำถามพบบ่อย (FAQ) ไว้ให้ศึกษาแล้วเช่นกัน

ลงทะเบียนเพื่อเรียนรู้คอร์สนี้ที่: https://www.babelcoder.com/courses/intensive-cypress